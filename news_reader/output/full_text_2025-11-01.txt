Date: 2025-11-01 17:13:39+00:00. Title: ח"כ קריב: "לוין חותר תחת שלטון החוק, אין לו סמכות להורות ליועמ"שית במה לעסוק"
Summary: 
Full text: ח״כ גלעד קריב (הדמוקרטים) מתח ביקורת חריפה על שר המשפטים יריב לוין עקב הודעתו ליועמ"שית כי הוא "אוסר עליה" לעסוקת בפרשת שדה תימן. קריב תקף כי ״ללוין אין כל סמכות להורות ליועמ"שית במה לעסוק כראש התביעה הכללית, ואני קורא לה להתעלם לחלוטין מדבריו. ההצהרה החצופה של לוין מהווה המשך ישיר להתנהלותו ההרסנית, שחותרת תחת שלטון החוק. הציבור הדמוקרטי בישראל לא יאפשר לממשלה הזאת לנצל את הפרשה של הדלפת חומרי החקירה מההתעללות בעצור בשדה תימן ואת פרישת הפצ״רית כדי להשלים את המהפכה המשטרית שהביאה עלינו שרשרת אסונות חסרי תקדים".

--------------------------------------------------

Date: 2025-11-01 16:54:52+00:00. Title: לוין ליועמ"שית: אני אוסר עלייך לעסוק בפרשת שדה תימן
Summary: 
Full text: שר המשפטים יריב לוין הודיע ליועצת המשפטית לממשלה גלי בהרב-מיארה כי "היא מנועה מלעסוק בכל דבר הקשור לפרשת שדה תימן, ובכלל זה חקירת הדלפת הסרטון, עבירות השיבוש והפגיעה בהליכים המשפטיים שבוצעו לכאורה במסגרת הפרשה, ובמינוי ממלא מקום או מחליף לפצ״רית שנאלצה לסיים את תפקידה".

--------------------------------------------------

Date: 2025-11-01 16:52:42+00:00. Title: לבני בעצרת רבין: "אז ניסו לרצוח את הדמוקרטיה ב-3 יריות - והיום ב-3 קריאות בכנסת"
Summary: 
Full text: השרה לשעבר ציפי לבני נאמה בעצרת לזכר ראש הממשלה יצחק רבין, ותקפה כי "לפני 30 שנה ניסו לרצוח את הדמוקרטיה ב-3 יריות. היום מנסים להרוג אותה ב-3 קריאות בכנסת - בחקיקה מופרעת, באיומים על שומרי סף, בהשתלטות פוליטית על עולם המשפט ובצפצוף ארוך על החוק והערכים המשותפים. אז, לפני 30 שנה רבין נרצח אבל הדמוקרטיה לא מתה, והיום אנחנו נלחמים על חייה וחיינו בתוכה".

--------------------------------------------------