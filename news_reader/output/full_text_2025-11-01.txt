Date: 2025-11-01 17:26:40+00:00. Title: דיווח בארה"ב: אובמה הציע לשמש כיועץ לממדאני אם ייבחר לראשות העיר ניו יורק
Summary: 
Full text: נשיא ארה"ב לשעבר ברק אובמה הציע רשמית לזוהראן ממדאני לשמש לו כיועץ אישי, אם ייבחר לראשות העיר ניו יורק. לפי דיווח ב"ניו יורק טיימס", הנשיא לשעבר אמר לממדאני בשיחת טלפון בסוף השבוע כי "הקמפיין שלך מרשים" כשהציע להיות לו גורם מייעץ ומכוון פוליטית לאחר הבחירות. אובמה, שלא נוהג להתערב בבחירות מקומיות, הביע בשיחה מעורבות אישית יוצאת דופן והדגיש כי הוא "ישקיע בהצלחתו של ממדאני גם מעבר לבחירות עצמן". בכך הוא מציב את ממדאני, בן 34, הדמוקרט הסוציאליסטי ממדינת ניו יורק, כאחת הדמויות הצעירות שהוא מזהה בהן פוטנציאל מנהיגותי עתידי במפלגה.

--------------------------------------------------

Date: 2025-11-01 17:24:32+00:00. Title: שורד השבי איתן הורן נאם לראשונה: "הפצצות נפלו ממש לידי"
Summary: 
Full text: שורד השבי איתן הורן, שהוחזר לפני כשלושה שבועות לצד 19 שורדי שבי, הודה לקהל ולחיילים בנאומו הראשון בכיכר החטופים. "זה עוד לא הזמן לסיכומים. במשך 738 ימים חלמתי על החזרה הביתה. 738 ימים של כאב, חוסר וודאות, סבל, געגוע ועוד כל כך הרבה דברים קשים", אמר. "אבל ידעתי תמיד דבר אחד: המשפחה שלי והחברה הישראלית לא תוותר עליי. גם כשהיה לי ממש קשה ומסתכל, גם כשהייתי מורעב, גם כשהפצצות נפלו ממש לידי, האמנתי שאני עוד אחזור לאחים שלי ולמשפחה שלי. יש 11 משפחות שעדיין בסיוט הזה – ואני לא מוכן שמדינת ישראל תעבור לסדר היום כל עוד החטופים לא בבית".

--------------------------------------------------